# -*- mode: mandoku-view; -*-
#+TITLE: 摛文堂集
#+DATE: 2015-08-24 23:55:24.751664
#+PROPERTY: ID KR4d0123
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0123_WYG_014-1a>¶
欽定四庫全書¶
　摛文堂集卷十四　　　宋　慕容彦逢　撰¶
　　祭文¶
　　　祭葛朝奉文¶
某罪逆不孝故春三月扶䕶東下秋七月與丈人相遇¶
於維揚時丈人氣貎恱懌歩趨輕㨗瞻視有力飲啖倍¶
常咸謂壽祉方未艾也拜别不半年凶問奄至嗚呼哀¶
哉尚忍言之邪承靈柩至毘陵某泣血待盡不敢違几¶
<pb:KR4d0123_WYG_014-1b>¶
筵前詣䘮次謹遣弟某往致薄奠伏惟尊魂特垂鑒察¶
　　　祭壽光夫人文¶
某等罪逆不孝酷禍上延俾我慈親奄棄遐壽夏五月¶
自京師扶侍神柩循汴東下逹于淮泗又東濟于江秋¶
七月至於宜興爰得吉卜以翼日甲申安厝於邑南篠¶
嶺之原嗚呼痛哉自今以徃一之日二之日永千萬年¶
無復見我慈親號呼擗踊心肝摧裂罪逆深重蒼天蒼¶
天尚饗¶
<pb:KR4d0123_WYG_014-2a>¶
　　　三省祭蔡顯謨母金郡君文¶
惟靈有婉其徳有淑其儀閨閫之譽協於聲詩厥初告¶
吉夢維熊羆是生賢子蔚為庭芝長從持橐仲飭朝緌¶
清規雅望寵膺眷知方隆榮養溫凊具宜奄其淪謝何¶
痛如之奠有芳醴薦有明粢尚其未冺監此忱辭尚饗¶
　　墓誌¶
　　　宗室故騏驥使贈博州防禦使追封博平侯墓¶
　　　誌銘¶
<pb:KR4d0123_WYG_014-2b>¶
惟博平侯叔樂字和甫昭化軍節度使觀察留後彭城¶
郡公克孚之子深州團練使承訓之孫廣平郡王徳隆¶
之曽孫也母曰南康郡夫人石氏治平元年賜名授右¶
内率府副率兩遷至右千牛衞將軍改莊宅副使五遷¶
至右騏驥使勲上柱國爵天水郡開國侯食邑一千五¶
百户食實封一百户歴陳州堰閘西京窰務汾揚二州¶
郡監濵州鈐轄崇寧元年十一月十九日終享年五十¶
三贈博州防禦使追封博平侯以大觀元年某月某日¶
<pb:KR4d0123_WYG_014-3a>¶
葬於汝州梁縣公恩性淳至好學自强居官恪勤所至¶
有譽在濵時方嵗飢饉公以招軍為請繼修城壁樓櫓¶
俾食其力賴是全活者甚衆娶張氏封壽安縣君子四¶
人輔之左班殿直翼之右班殿直直之得之皆三班奉¶
職輔之直之早䘮女四人長適左侍禁馮澄次適右班¶
殿直王楫餘尚㓜銘曰氣升清明魄降沉翳升與陽俱¶
孰窺其際降宅在兹銘於新竁¶
　　　宗室故贈武康軍節度使觀察留後封洋川郡¶
<pb:KR4d0123_WYG_014-3b>¶
　　　公墓誌銘¶
公諱叔澹字靖之保康軍節度使留後南康侯克凝之¶
子䖍州觀察使南康侯承睦之孫宣徳軍節度使同中¶
書門下平章事兼侍中廣陵郡王徳雍之曽孫也母安平¶
縣太君張氏慶厯八年賜名授右内率府副率累遷金¶
吾衞大將軍秀州防禦使改宫苑使遷皇城使歴泰唐¶
二州兵馬鈐轄崇寧二年三月十五日卒於唐州享年¶
五十有三贈武康軍節度使觀察留後追封洋川郡公¶
<pb:KR4d0123_WYG_014-4a>¶
以大觀元年某月某日葬汝州梁縣娶宋氏封長安縣¶
君子八人千之右武衛大將軍簡之理之明之鯉之皆¶
左侍禁畀之左班殿直賚之右班殿直琠之三班奉職¶
女九人長適三班奉職宋宜孫餘在室孫十一人翊三¶
班借職&KR0008;竦餘未名孫女六人長適三班奉職潘唐餘¶
尚㓜公少嗜學問尤工為詩章事親盡孝居䘮盡禮嵗¶
時薦享盡誠治家嚴肅居官廉謹以故姻族莫不賢之¶
銘曰進徳不怠以克有終曄曄愍冊洋川之公納銘幽¶
<pb:KR4d0123_WYG_014-4b>¶
竁永詔無窮¶
　　　宗室故左侍禁墓誌銘¶
宗室叔忞字傳道廣陵郡王徳雍之曽孫䖍州觀察使¶
南康侯承睦之孫保平軍節度使成國公克戒之子母¶
曰同谷夫人李氏所生母王氏初授右班殿直累遷左¶
侍禁歴監蔡州褒信酒務監在京倉耀州兵馬監押性¶
剛正喜立事功居官為當路稱薦崇寧二年五月三日¶
卒享年三十有六以大觀元年三月二十九日葬汝州¶
<pb:KR4d0123_WYG_014-5a>¶
梁縣子三人誨之誼之諝之銘曰窽土為宫既寧既宻¶
刻石同藏始終尚吉¶
　　　宗室故懐州防禦使河内侯墓誌銘¶
公諱徽之字天和武信軍節度使循國公承慶之曽孫開¶
府儀同三司建國公克繼之孫開府儀同三司榮國公¶
叔敖之子初授太子左清道率府副率累遷右監門衞¶
大將軍崇寧二年舉進士女適姓某孫四人曽祖某祖¶
某父某知微有賢行予女弟歸焉將葬請予為銘義不¶
<pb:KR4d0123_WYG_014-5b>¶
可辭銘曰性淳謹言行慈良積善在躬宜吉祥受祉未¶
豐今也亡天之報施窅難量詵詵子孫來者長有如不¶
信考銘章¶
　　　宗室右金吾衞大將軍河州防禦使贈保慶軍¶
　　　節度觀察留後追封房陵郡公墓誌銘¶
公諱叔尊字應之鎮寧軍節度使濟國公克彰之子相¶
州觀察使克榘之孫潁川郡王徳彛之曽孫也母曰永¶
嘉郡君楊氏嘉祐四年授太子右内率府副率累遷至¶
<pb:KR4d0123_WYG_014-6a>¶
右金吾衞將軍河州防禦使崇寧二年二月十八日終¶
享年四十有九贈保康軍節度使觀察留後追封房陵¶
郡公大觀元年三月二十九日葬汝州梁縣娶潘氏封¶
永康縣君先公卒子五人祚之故右侍禁襲之左班殿¶
直襄之右班殿直一不及名卒女三人長適左班殿直¶
徐肩餘卒孫五人公明公忠公哲二尚㓜公仁厚端謹¶
事親以孝聞善與人交久益親韙平居耽玩經籍口不¶
掛臧否晚得釋氏書說之頗謂有得宗正狀公行實如¶
<pb:KR4d0123_WYG_014-6b>¶
此銘曰禀質之粹蹈慈祥兮操行之㓗好端莊兮學務¶
該綜士自强兮晚誦内典悟津梁兮有賢如公令譽彰¶
兮刻銘幽石永有光兮¶
　　　宗室故西頭供奉官墓誌銘¶
宗室叔璫字君玉華州觀察使華隂侯克告之子鎮寧¶
軍節度使同中書門下平章事陳國榮僖公承錫之孫¶
潁川安簡王徳彞之曽孫也母曰安定縣君杜氏六嵗¶
賜名授右班殿直累遷西頭供奉官歴監相州廣濟軍¶
<pb:KR4d0123_WYG_014-7a>¶
庫𣙜貨務最後監真定府市易務不赴崇寧二年十二¶
月二十九日卒享年三十有四以大觀元年三月二十¶
九日葬汝州梁縣妻張氏子五人相之樞之皆業進士¶
某㓜未及名卒女五人在室者三人餘早卒君事親以¶
孝涖官以勤與人交以信壽雖不延位雖不顯其嚮善¶
有足嘉者銘曰質榦之良尚多後祉壽弗克延命也天¶
只¶
　　　宗室故左班殿直石誌¶
<pb:KR4d0123_WYG_014-7b>¶
左班殿直叔珪紹聖二年正月十九日生崇寧二年六¶
月八日卒享年九嵗大觀元年三月二十九日葬汝州¶
梁縣曽祖徳彝故潁川郡王祖承錫故鎮寧軍節度使¶
同中書門下平章事陳國公父克家見任右千牛衞將¶
軍謹誌¶
　　　宗室故右武衞大將軍真州刺史開國公贈密¶
　　　州觀察使追封髙密侯墓誌銘¶
公諱叔鄭字季武右領軍衞將軍克省之子武信軍節¶
<pb:KR4d0123_WYG_014-8a>¶
度使觀察留後遂寧郡公承衎之孫潁川郡王徳彞之¶
曽孫也母曰長壽縣太君王氏治平二年賜名授右内¶
率府副率累遷右武衞大將軍真州刺史勲上柱國爵¶
開國公食邑一千六百户實封五百户崇寧三年三月¶
十五日卒享年四十有一贈密州觀察使追封髙密侯¶
大觀元年三月二十九日葬汝州梁縣娶郭氏封永寧¶
縣君公性孝友善與人交中外姻戚罔不歡韙國有大¶
禮擇宗室執事公多與焉銘曰徳之吉矣受祉維寧天¶
<pb:KR4d0123_WYG_014-8b>¶
胡嗇之弗永齡刻此幽石揚芳馨¶
　　　宗室故右金吾衞大將軍雄州防禦使贈安化¶
　　　軍節度觀察留後追封髙密郡公墓誌銘¶
公諱叔納字才元曽祖徳雍廣陵郡康簡王祖承睦䖍¶
州管内觀察使南康侯父克彚安化軍節度使昌國公¶
皇祐六年賜名授右内率府副率累遷右武衞大將軍¶
階州刺史改康州團練使進右金吾衛大將軍雄州防禦¶
使公莊重沉黙無聲色嗜好獨喜誦書尤有得於老莊¶
<pb:KR4d0123_WYG_014-9a>¶
之言居昌國公䘮哀毁盡禮嗣濮王宗晟往弔之曰若¶
公家父子孝義復何用宗官乎奉朝請三十年未嘗有¶
過崇寧三年八月三日卒享年五十有二贈安化節度¶
使觀察留後追封髙密郡公以大觀元年三月二十九¶
日葬汝州梁縣娶彭氏封宣城縣君子二人堅之左侍¶
禁早卒琠之三班奉職女二人長適右侍禁梁甡次適¶
右侍禁馬慶嗣女一人尚㓜銘曰儀儀髙宻慎終如初¶
聲色在前委而勿趨開卷有得資以自娛吁其賢矣視¶
<pb:KR4d0123_WYG_014-9b>¶
此銘書¶
　　　宗室故金吾衞大將軍淄州防禦使贈安化軍¶
　　　節度觀察留後追封髙密郡公墓誌銘¶
公諱叔峙字徳瞻鎮寧軍節度使濟國公克彰之子相¶
州觀察使承榘之孫潁川郡王徳彝之曽孫也母曰永¶
嘉郡君楊氏公㓜莊重七嵗誦書日至數百言長益邃¶
於學事親孝永嘉夫人有疾公刲股進之遂愈居䘮水¶
不入口者三日終制疏素性多巧思自奕射聲律咸精¶
<pb:KR4d0123_WYG_014-10a>¶
其能累官至右金吾衞大將軍淄川防禦使勳上柱國¶
爵開國公食邑三千七百户食實封七百户崇寧三年¶
六月十日卒享年四十有七以大觀元年三月二十九¶
日葬汝州梁縣子九人延之左班殿直進之右侍禁縱¶
之承議郎在之三班奉職緝之靖之竦之竑之翊之皆¶
未仕而縱之中進士第進之在之緝之皆薦於有司女¶
四人長適内殿承制閤門祇候張益次適故右班殿直¶
閤門祗候兼尚書局奉御鄭純次在室次早卒孫十有¶
<pb:KR4d0123_WYG_014-10b>¶
一人公恂公望公佐公似公仁公倚公才餘早卒孫女¶
四人銘曰宜泰而莊宜佚而勵操行之淳學問之邃以¶
振厥聲以綏厥位刻詩方砥以質幽竁¶
　　　宗室涇州觀察使第十七子石誌¶
曏之元祐七年正月五日生崇寧四年四月二十五日¶
卒享年十四以大觀元年三月二十九日葬汝州梁縣¶
曽祖承亮故樂平郡王祖克冲故右驍衛大將軍父叔¶
皮見任涇州觀察使謹誌¶
<pb:KR4d0123_WYG_014-11a>¶
　　　宗室故西頭供奉官墓誌銘¶
宗室昇之字君儀涇州觀察使叔皮之子右驍衞大將¶
軍克冲之孫感徳軍節度使同中書門下平章事追封¶
樂平郡王承亮之曽孫也初授三班奉職累遷西頭供¶
奉官歴潁昌府商稅務在京麥界牧養馬監後調潁州界¶
溝鎮不赴君七嵗能誦書見謂敏悟既長益嗜學問所¶
著歌詩雜文甚多居官勤恪數為當路稱薦又以勞列¶
被賞崇寧四年九月二十四日卒享年三十有四以大¶
<pb:KR4d0123_WYG_014-11b>¶
觀元年三月二十九日葬汝州梁縣娶張氏子二人公¶
輔嘗薦於有司公輅尚㓜女六人長適張天祐餘在室¶
銘曰諏日既吉卜宅既寧發揮行實尚監兹銘¶
　　　宗室故三班殿直石誌¶
右班殿直叔官元祐元年四月二十六日生崇寧四年¶
閏二月二十八日卒享年二十大觀元年三月二十九¶
日葬汝州梁縣曽祖徳彝故潁川郡王祖承襲故鎮寧¶
軍節度使同中書門下平章事陳國公父克家見任右¶
<pb:KR4d0123_WYG_014-12a>¶
千牛衞將軍謹誌¶
　　　宗室故右武衞大將軍文州刺史贈同州觀察¶
　　　使追封馮翊侯墓誌銘¶
馮翊侯爵之字子厚保度軍節度使房國公叔武之子¶
光州團練使克䖍之孫青州觀察使樂安侯之曽孫也¶
母曰長安郡君劉氏初授率府副率累遷右武衞大將¶
軍文州刺史崇寧四年五月八日卒享年四十有五贈¶
同州觀察使追封馮翊侯娶范氏封永安縣君先公卒¶
<pb:KR4d0123_WYG_014-12b>¶
子四人公謹三班奉職早卒公倬公俅皆右班殿直公¶
佑三班奉職女三人一卒餘尚㓜公事親盡孝待人盡¶
禮而奉巳甚約獨喜誦五經諸子之言以大觀元年三¶
月二十九日𦵏汝州梁縣銘曰禄位之寵有曄有華徳¶
雖稱之壽弗遐安此吉宅宜其家¶
　　　宗室故右金吾衞大將軍鳳州防禦使贈安化¶
　　　軍節度觀察留後追封髙密郡公墓誌銘¶
公諱叔耘字勤之宣徳軍節度使兼中書令廣陵康簡王¶
<pb:KR4d0123_WYG_014-13a>¶
徳雍之曽孫太尉樂平恭静王承亮之孫定州觀察使¶
博陵侯克暨之子也母曰壽安縣君王氏所生母曰永¶
福縣太君宋氏嘉祐三年賜名授太子右内率府副率¶
累遷右金吾衞大將軍鳯州防禦使勳上柱國爵天水¶
郡開國公食邑四千五百户食實封一千户崇寧五年¶
九月五日終享年四十有九贈安化軍節度觀察留後¶
追封髙密郡公娶李氏封永康縣君子節之左侍禁理¶
之左班殿直資之右班殿直握之三班奉職恭之翼之¶
<pb:KR4d0123_WYG_014-13b>¶
和之立之孫公巽公懋公事親孝祖母篤疾齋戒燃肌¶
以禱於神㓜失所生母嵗時愴感揮涕終日天資淳厚¶
言不及臧否喜誦道書晨昏不懈大觀元年三月二十¶
九日葬汝州梁縣銘曰事親惟孝守身惟誠本既立矣¶
如木之榮殁而不朽尚監兹銘¶
　　　宗室故濮州團練使贈潤州觀察使追封丹陽¶
　　　侯墓誌銘¶
丹陽侯叔前字伯先中正軍節度使同中書門下平章¶
<pb:KR4d0123_WYG_014-14a>¶
事江國公之曽孫青州觀察使樂安侯承遵之孫蔡州¶
觀察使汝南侯克觀之子母曰廣平縣君宋氏公㓜喜¶
誦書長益敏於學文詞筆札衆所歎譽事父母孝汝南¶
侯有疾公刲股進之遂愈人以為誠孝所感崇寧四年¶
三月二十四日卒享年五十有二公初授太子右内率¶
府副率累官至濮州團練使贈潤州觀察使追封丹陽¶
侯以大觀元年三月二十九日葬汝州梁縣娶張氏封¶
和順縣君先公卒子八人孝之左侍禁成之右侍禁禮¶
<pb:KR4d0123_WYG_014-14b>¶
之匱之皆左班殿直祐之三班奉職尚之漢之餘未名¶
女二十有二人左侍禁曹綬右班殿直黄珫三班借職¶
徐演三班奉職曹滵左班殿直夏儒其壻也一適三班¶
奉職郭才卿先卒餘在室孫公俞公愈公恕公忞餘未¶
名孫女九人銘曰敏學問善文辭事親誠孝身可刲禄¶
豐位顯惟其宜享年勿遐人所悲耀茲潜徳有銘詩¶
　　　宗室故右班殿直墓誌銘¶
宗室翊之字望㢸曽祖承亮感徳軍節度使同中書門¶
<pb:KR4d0123_WYG_014-15a>¶
下平章事樂平郡王祖克冲左驍衞大將軍父叔峩右¶
武衞大將軍濵州團練使元祐二年補三班奉職改右¶
班殿直崇寧四年十一月二十五日卒享年二十有八¶
以大觀元年三月二十九日葬汝州梁縣君㓜不喜弄¶
長益孝謹好學問屢試於有司兩娶皆石氏子一人公¶
侃銘曰遵彼汝墳卜竁云吉世次行能考兹芳石¶
　　　宗室故贈宻州觀察使追封髙宻侯墓誌銘¶
公諱矢之字伯直右金吾衞大將軍汝州防禦使叔縱¶
<pb:KR4d0123_WYG_014-15b>¶
之子左驍衞大將軍克冲之孫感徳軍節度使同中書¶
門下平章事樂平郡王承亮之曽孫也初賜名授右内¶
率府副率累遷右武衞大將軍渝州刺史崇寧四年正¶
月十九日卒享年四十有三贈密州觀察使追封髙密¶
侯娶陳氏封永寧縣君先卒子八人公澤左班殿直公¶
濟右班殿直公潤公溉公泳公浄公湜女二人長適右¶
侍禁楊京次在室孫四人公莊重寡言喜誦書能為文¶
辭其事親以孝大觀元年三月二十九日葬汝州梁縣¶
<pb:KR4d0123_WYG_014-16a>¶
銘曰爵禄之盛既克保之贈襚之優亦克稱之行實可¶
考銘以昭之¶
　　　宗室故左班殿直墓誌銘¶
宗室叔濋字徳源莫州防禦使克施之子河東郡王承¶
衍之孫武昌節度使同中書門下平章事徳存之曽孫¶
也母曰壽昌縣君王氏元祐元年賜名補右班殿直改¶
左班殿直崇寧四年授滑州倉草場未赴五年二月二¶
十一日卒享年二十有五娶夏氏繼室郭氏君性敏悟¶
<pb:KR4d0123_WYG_014-16b>¶
八嵗能誦書得升中學長益親翰墨嘗獻崇寧聖徳頌¶
其趨尚為士大夫所稱處家孝友不喜聲色以大觀元年¶
三月二十九日葬汝州梁縣銘曰如蘭之馨方茁其芽¶
忽云悴矣姻族之嗟¶
　　　宗室故左班殿直石誌¶
宗室田之字耕道深州團練使承訓之曽孫昭化軍節¶
度使觀察留後髙密郡公叔建之第四子也母曰永安¶
縣君晁氏熙寧二年賜名授右内率府副率累官至右¶
<pb:KR4d0123_WYG_014-17a>¶
千牛衞將軍勳上䕶軍爵開國公崇寧三年坐法廢五¶
年四月十六日卒享年四十有二以大觀元年三月二¶
十九日葬汝州梁縣娶鄭氏封仙源縣君先君一年卒¶
子公式三班奉職三女在室銘曰名秩之寵自其㓜時¶
終以無禄嗚呼可悲¶
　　　宗室丹州防禦使第五子石誌¶
殤子安之元符元年八月二十四日生崇寧五年六月¶
十四日卒年九嵗大觀元年三月二十九日葬汝州梁¶
<pb:KR4d0123_WYG_014-17b>¶
縣曽祖承操故涇州觀察使安定侯祖克助成徳軍節¶
度觀察留後常山郡公父叔履見任右金吾衞大將軍¶
丹州防禦使謹誌¶
　　　宗室故右監門衞大將軍贈懐州防禦使追封¶
　　　河内侯墓誌銘¶
河内侯諱叔佾字子儀同州觀察使馮翊侯克貺之子¶
寧國軍節度使原國公承炳之孫宣徳軍節度使同中¶
書門下平章事兼侍中樂平郡王徳雍之曽孫也母曰¶
<pb:KR4d0123_WYG_014-18a>¶
北海縣君王氏熙寧元年賜名授太子右内率府副率¶
累遷左監門衞大將軍勲上柱國爵開國公崇寧五年¶
六月一日卒子五人裕之&KR0008;之皆三班奉職祚之早卒¶
餘未名女六人適右班殿直杜彦侯進士郭俅曽允誠¶
一在室餘早卒公性純孝母疾革刺肌血以禱於神未¶
幾康復㓜䘮其母言及必涕泗交下姻族稱之大觀元¶
年三月二十九日葬汝州梁縣銘曰至矣孝徳一言而¶
該公之事親終身之哀刻兹方石以播清埃¶
<pb:KR4d0123_WYG_014-18b>¶
　　　宗室故左班殿直墓誌銘¶
宗室叔&KR1820;字彦直五嵗賜名授左班殿直崇寧五年三¶
月二十四日卒享年二十有二以大觀元年三月二十¶
九日葬汝州梁縣曽祖徳彝潁川郡王祖承錫鎮寧軍¶
節度使同中書門下平章事陳國公父克&KR1029;右千牛衞¶
將軍母曰永春縣君夏氏總角讀書日至數百言稍長¶
益勤講習上初建宗子學考選之法悉視成均君為多¶
訓齋諭以稱職被恩云娶曹氏銘曰質淑賦之壽孰嗇¶
<pb:KR4d0123_WYG_014-19a>¶
之終以無子吁其可悲¶
　　　宗室故贈泉州觀察使追封清源侯墓誌銘¶
公諱叔紺字子春忠正軍節度使開府儀同三司秦國公¶
克愉之子樂平郡王承亮之孫廣陵郡王徳雍之曽孫¶
也母曰平陽郡太夫人于氏所生母曰大寧郡太君郭¶
氏五嵗賜名授太子右内率府副率累遷右武衞大將¶
軍興州團練使勳上柱國爵開國公實封八百户崇寧五¶
年正月二十七日卒享年五十有四贈泉州觀察使追¶
<pb:KR4d0123_WYG_014-19b>¶
封清源侯娶白氏封壽光縣君先公二十年卒子十一¶
人益之西頭供奉官和之右侍禁進之左班殿直信之¶
三班奉職徳之舉進士岳之教之勝之髙之感之未名¶
女六人長適三班奉職郭滌次適曹激二在室早卒公¶
事親孝居䘮以毁聞天資剛正守禮不越治家訓子肅¶
如也以大觀元年三月二十九日葬汝州梁縣銘曰孝¶
以事其親禮以禔其身守貴若兹亶惟善人哀榮終始¶
勒於幽珉¶
<pb:KR4d0123_WYG_014-20a>¶
　　　宗室東頭供奉官夫人王氏墓誌銘¶
宗室東頭供奉官叔琠之夫人王氏曽祖潜定武軍節¶
度觀察留後祖中庸左衞上將軍父承昭皇城副使母¶
曰長安縣君李氏夫人性柔慧事父母孝既嫁上承下¶
撫無不得其歡心崇寧三年九月五日卒享年三十有¶
一大觀元年三月二十九日葬汝州梁縣子七人元之¶
逺之未仕逵之遷之廸之述之通之皆卒女七人適進¶
士胡琳三班奉職李伯總餘尚㓜銘曰慈祥柔順婦徳¶
<pb:KR4d0123_WYG_014-20b>¶
維嘉宜壽而夭命邪非邪¶
　　　故仁和縣君王氏墓誌銘¶
宗室右金吾衞大將軍秀州防禦使惠之夫人王氏世¶
開封人曽祖審琦贈中書令追封秦王祖承佑贈左武¶
衞大將軍父世彦朝散郎夫人在家以孝聞既嫁事姑¶
如事其親防禦君少有譽於宫邸夫人能相以恭順撫¶
諸子均一人不知嫡庶之異崇寧四年四月二十一日¶
卒享年五十有九子十人詠之右内率府副率進之益¶
<pb:KR4d0123_WYG_014-21a>¶
之皆左侍監說之餘未及仕者六人皆早卒女九人左¶
班殿直武立西頭供奉官王琪左班殿直衞元之三班¶
奉職李棠左侍禁羅逵右殿直白粹中右班殿直王公¶
倬其壻也餘早卒孫男九人公泰三班借職餘未仕孫¶
女三人夫人之歿術者以陰陽拘忌為言再浹日乃殮¶
方暑肌色如生人以為積善之報云大觀元年三月二¶
十九日葬汝州梁縣銘曰善必有報天理之常乃如夫¶
人終以吉祥云誰不信監此銘章¶
<pb:KR4d0123_WYG_014-21b>¶
　　　宗室左侍禁夫人龔氏墓銘¶
左侍監訢之夫人龔氏㓜聰慧既嫁能相其夫以義疾¶
雖革亦以忠孝為言崇寧元年正月一日卒於處州之¶
官舍享年二十有七以大觀元年三月二十九日葬汝¶
州梁縣女二人尚㓜夫人蓋金紫光禄大夫世昌之曽¶
孫左藏庫副使意之孫西頭供奉官咸之子也銘曰嵗¶
時協吉宅兆允臧吁其葬矣刻誌同藏¶
　　　故徳安縣君彭氏墓誌銘¶
<pb:KR4d0123_WYG_014-22a>¶
宗室濮州防禦使叔干之夫人彭氏左藏庫使崇正之¶
女左千牛衞將軍再問之孫武昌軍節度使贈中書令¶
睿之曽孫年二十一歸於防禦封徳安縣君夫人治家¶
訓子有法奉已雖約至賙人之急弗吝焉嵗時薦享如¶
見所祭喜誦釋氏書朝夕靡懈崇寧二年二月二十日¶
終享年五十有八以大觀元年三月二十九日葬汝州¶
梁縣子十人勴之右武衞大將軍逹州刺史贈滄州觀¶
察使景城侯劼之前右侍禁助之左班殿直劤之勣之¶
<pb:KR4d0123_WYG_014-22b>¶
皆左班殿直餘早卒女已嫁者二人壻内殿崇班許彭年¶
右班殿直任仲述三人尚㓜八人早卒孫十有一人公¶
侃右班殿直公偉公佐公僅公義公順一未名餘早卒¶
孫女十人曽孫二人銘曰生宜厥家殁安此室刻誌同¶
藏惟徳之述¶
　　　華隂侯妻杜氏墓誌銘¶
宗室故贈華州觀察使追封華隂侯克告之夫人杜氏世¶
家鎮陽自昭憲皇后貴始為開封人曽祖審進静江軍¶
<pb:KR4d0123_WYG_014-23a>¶
節度使贈太師中書令兼尚書令追封京兆郡王祖彦¶
彬禮賔副使父贊仁閤門通事舍人贈左屯衞大將軍¶
夫人㓜端莊不喜嬉戲年十七歸華陰侯事舅姑以孝¶
率媵妾以正訓子孫以義自奉清約頗通内典持五戒¶
行終身不廢崇寧元年十月二十三日卒享年六十有¶
六封安定縣君子十有一人叔陶贈建州觀察使追封¶
建安侯叔瑚故率府率叔莆内殿崇班叔鞶故左侍禁¶
叔璫故西頭供奉官叔靄叔鍵皆西頭供奉官叔躬左¶
<pb:KR4d0123_WYG_014-23b>¶
侍禁叔麃左班殿直餘不及名卒女十有二人長七人¶
早卒次故金華縣君適右侍禁呂哲次長壽縣君適左¶
侍禁李佾次永壽縣君適前右班殿直馬宇次適左班¶
殿直杜珫次適右班殿直王宗文孫三十有四人保之¶
伋之皆左侍禁傳之故三班奉職修之靖之相之端之¶
誼之訓之傑之价之樞之禮之說之澤之潤之俊之皆¶
習進士而靖之相之端之𨽻業宫學以行誼稱愈之翊¶
之說之竴之早卒餘不及名孫女二十有六人長適故¶
<pb:KR4d0123_WYG_014-24a>¶
右侍禁叚希顔次適右侍禁華鎮次適通仕郎周士堯¶
次適將仕郎宋亶次適三班借職郭授次適進士劉公¶
輔次適三班借職鄭公寀次適三班奉職髙公柔次適¶
三班借職王公總在室者十有二人餘早卒以大觀元¶
年三月二十九日葬夫人於汝州梁縣銘曰宜佚宜豐¶
不怠不侈宗婦若兹允也賢只詵詵子孫報施在此¶
　　　故和義郡君胡氏墓誌銘¶
夫人姓胡氏開封人衞尉少卿令儀之曽孫耀州三原¶
<pb:KR4d0123_WYG_014-24b>¶
縣主簿規之孫渭州軍事判官潜之女也治平元年歸¶
於宗室成州防禦使叔彖初封金華縣君進和義郡君¶
崇寧二年四月三日卒享年五十有五子三人但之右¶
侍禁次昇之景之女適左班殿直王仲瑞其二早卒夫¶
人事舅姑以孝相夫以義訓子以學撫媵妾以慈晚喜¶
釋氏持誦不懈以大觀元年某月某日葬汝州梁縣銘¶
曰維嵗丁亥日吉辰良卜兹新竁萬嵗之藏¶
　　　故仙源縣君鄭氏墓誌銘¶
<pb:KR4d0123_WYG_014-25a>¶
宗室前千牛衞將軍田之夫人鄭氏贈太師開府儀同¶
三司兼尚書令守忠之曽孫左驍衞上將軍惟懿之孫¶
左藏庫使价之女也母曰華源郡君趙氏夫人㓜聰慧¶
事父母盡孝既嫁事舅姑盡禮喜誦書能為詩章崇寧¶
三年九月一日卒享年三十有五以大觀元年三月二¶
十九日葬汝州梁縣子公式三班奉職女在室銘曰嵗¶
月惟吉宅兆惟寧歸從其夫考徳有銘¶
　　　宗室右侍禁夫人李氏墓誌銘¶
<pb:KR4d0123_WYG_014-25b>¶
宗室侍禁叔旄之夫人姓李氏世開封人曽祖徳昭昭¶
化軍節度使贈太師尚書令兼中書令追封崇國公祖¶
惟賢榮州團練使贈右金吾衞上將軍父宗述供備庫¶
副使夫人㓜敏慧年二十歸於叔旄性謹約不喜華侈¶
崇寧三年七月十四日卒享年二十有八以大觀元年¶
三月二十九日葬汝州梁縣子一人未名卒女二人尚¶
㓜銘曰有粹其質有淑其聲考兹幽石殁有餘榮¶
　　　趙叔慈妻賈氏墓誌銘¶
<pb:KR4d0123_WYG_014-26a>¶
縣君宗室故懐州防禦使河内侯叔慈之夫人賈氏世¶
開封人曽祖常左羽林衞將軍祖徳滋右金吾衞將軍¶
父世奕右屯衞大將軍夫人性端靖平居寡言笑治家¶
有法宗姻稱之封永壽縣君崇寧四年十二月二十四¶
日卒享年五十大觀元年三月二十九日葬汝州梁縣¶
子二人得之待之皆左班殿直早卒女二人長適進士¶
郭俅次在室銘曰猗嗟夫人柔徳静専宜壽宜貴誰其¶
嗇焉視銘考徳宗婦之賢¶
<pb:KR4d0123_WYG_014-26b>¶
　　　宗室東頭供奉官夫人方氏墓誌銘¶
宗室東頭供奉官叔驍之配方氏世開封人曽祖景贈¶
左金吾衞將軍祖琬右班殿直父倜夫人性柔淑在家¶
勤女工既嫁事舅姑盡禮順承其夫睦若賔友喜誦佛¶
經能行其所戒崇寧二年十一月三日卒享年三十有¶
五以大觀元年三月二十九日葬汝州梁縣子四人貫¶
之翼之拱之充之女五人銘曰歸儷其淑既相諧熙曷¶
不偕老吁其可悲¶
<pb:KR4d0123_WYG_014-27a>¶
　　　宗室東頭供奉官夫人張氏墓誌銘¶
夫人張氏蓋文定公齊賢之後曽祖宗禮工部尚書祖¶
子奕中散大夫父仲昌内殿承制年十九歸於宗室東¶
頭供奉官叔寄上承下撫無不得宜疾革謂其夫曰無¶
以情傷理其送終從儉嗚呼可哀也已崇寧二年八月¶
二日卒享年二十有八以大觀元年三月二十九日葬¶
汝州梁縣子三人女二人皆㓜銘曰泠泠緒言不愆於¶
理刻諸幽珉襲芬圖史¶
<pb:KR4d0123_WYG_014-27b>¶
　　　宗室内殿崇班第三女石誌¶
殤女元符元年十月十九日生崇寧三年九月十二日¶
卒年七嵗大觀元年三月十九日葬汝州梁縣曽祖承¶
操故涇州觀察使崇安侯祖克勍故建寧軍節度使開¶
府儀同三司建國公父叔蓬見任内殿崇班謹誌¶
　　　宗室舒州防禦使第四女石誌¶
殤女崇寧三年九月十日生明年四月二十八日卒大¶
觀元年三月二十九日葬汝州梁縣曽祖承睦故䖍州¶
<pb:KR4d0123_WYG_014-28a>¶
觀察使南康侯祖克戒故保平軍節度使成國公父叔¶
渉見任舒州防禦使謹誌¶
　　　宗室西頭供奉官第四女石誌¶
殤女崇寧元年三月二十七日生三年正月二十三日¶
卒大觀元年三月二十九日葬汝州梁縣曽祖承操故¶
涇州觀察使安定侯祖克勍故建寧軍節度使開府儀¶
同三司建國公父叔蹊見任西頭供奉官謹誌¶
